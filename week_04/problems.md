## Задача 1
Напишете програма, която причита 2 цели **неотрицателни числа**, прилага следните побитови операции:

  -  побитово NOT (отрицание) на всяко от тях,  
  -  побитово AND (и / конюнкция) между тях,  
  -  побитово OR (или / дизюнкция) между тях,  
  -  побитови XOR (изключващо или) между тях,  

Разгледайте резултатите и пробвайте различни числа.

## Задача 2
Напишете програма, която прочита 2 цели неотрицателни числа num и n, прилага следните побитови операции:

  - left shift(**<<**) на num с n позиции,
  - right shift(**>>**) на num с n позиции,
и принтира на конзолата резултата от тях.

Разгледайте резултатите и пробвайте различни числа.

## Задача 3
Прочетете от конзолата число **n**. След което намерете n-тата степен на двойката чрез побитови операции. Използвайте 64
битово число, за да можете да представите възможно най-големи стойности.  

~~~  
Вход: 4  
Изход: 16  

Вход: 5  
Изход: 32  
~~~

## Задача 4(Маски)
Прочетете от конзолата число **num(32-bit)** и число n. Принтирайте на конзолата:
  - последният (most signifficant) бит;  
  - първият (least signifficant) бит;  
  - n-тия бит;  
> Hint | погледнете снипета --> Masks
~~~
Вхос: 5 (101) 2
Изход:
Most signifficant bit: 0
Least signifficant bit: 1
N-th bit: 1
~~~

## Задача 5
Напишете програма, която прочита от конзолата цяло неотрицателно число и проверява дали е степен на 2ката.

## Задача 6
За едно 8 битово число (unsigned char) проверете дали е двоичен палиндром (дали се чете еднакво отляво-надясно и обратно)

## Задача 7
Въведете цяло число N и индекси i,j,k. Направете:
  - bit turn off --> на индекс i;
  - bit turn on  --> на индекс j;
  - bit flip     --> на индекс k;

> Погледнете снипетите 

## Задача 8
Въведете цяло число N, а също две числа i и j. Разменете стойностите на двата бита с индекси i и j в числото N.

## Задача 9
Въведете година, месец и дата на раждане на човек. Запишете следните три числа в една променлива в реда, в който сте ги прочели, използвайки побитови операции. **(Съобразете какъв е размер променлива ще ви трябва)**

Извлечете трите стойности, който записахте в една променлива и ги отпечатайте.

## Задача 10 (Домашно 2024)**
Кръстосването в генетиката е комбиниране на характеристики на два родителски индивида в ново поколение.
Нека хромозомите на двата родителски индивида са представени с цели числа без знак.

Пример с две 8 битови цели числа без знак, които кодират хромозомите на два индивида:
10010110 --> 150
11010001 --> 209

Точка на кръстосване е случайна позиция, в която частите от хромозомите на двата родителски индивида се разменят.

Нека точката на кръстосване е 5.

100 10110
110 10001

След кръстосването се получават два нови индивида:

10010001 --> 145
11010110 --> 214

Напишете програма, която прочита от стандартния вход две цели числа без знак. Те кодират хромозомите на двата родителски индивида. Програмата трябва да реализира едноточково кръстосване в точка, която се генерира случайно и е валидна позиция в родителските хромозоми. Двата нови индивида, резултат от кръстосването, изведете на стандартния изход в шестнадесетичен формат.


## Задача 11 (Домашно 2023)**
Напишете програма, която прочита от стандартния вход две цели числа, всяко от които представлява часово време в двоичен формат (**Binary clock**). За улеснение ще считаме, че последните 6 бита на всяко от числата ще показват стойността на минутите (битове от 0 до 5). Битовете от 6 до 11 - представят часовете. За разлика от минутите, часът се пресмята, по следната схема: стойността, записана в 6, 7, 8 и 9 бит кодира втората цифра от часа, а 10 и 11 бит - първата. При стойност "1" на 12-ти бит, ще считаме времето в 24 часов формат, а при "0" - в 12 часов. След като 	е валидирано, пресметнато и отпечатано времето, ще трябва да се намери също и абсолютната разлика между тези две времена в часове и минути. За часовете в 12 часов формат приемете, че са час преди обяд (AM). При невалидно време и/или формат изведете подходящо съобщение.

~~~

Пример:
Вход 1:						Изход 1:
5323 1099					13:11
							    11:11
							    diff 2:00

Пояснение 1:
5323 -> 1|010011|001011 -> 13:11 (24 часов формат)
1099 -> 0|010001|001011 -> 11:11 (12 часов формат)

Вход 2:						Изход 2:
1227 1099					invalid format

Пояснение 2:
1227 -> 0|010011|001011 -> 13:11 (12 часов формат)
1099 -> 0|010001|001011 -> 11:11 (12 часов формат)

~~~




