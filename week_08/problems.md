### Там където не е посочено, считайте че масивите не са с големина повече от 128!
----

## Задача 1
Напишете функция **transform**, която получава аргумент масив и преобразува всички негови елементи по следната схема:
- по-малките от 0 се заменят с квадрата си
- по-големите от 0 с половината си
- всяка нулата се заменя с единица

## Задача 2
Напишете функция **checkNext**, която проверява дали в масив от числа има два последователни равни елементи.

~~~
## Пример:
Вход: 1 2 3 8 7 11 11
Изход: Yes
~~~

## Задача 3
Напишете функция **removePrime**, която премахва всяко просто число от масив с положителни елемнти.

~~~
## Пример:
Вход: 1 78 11 2 18 13
Изход: 1 78 2 18
~~~

## Задача 4
Функция **histogram**, която получава като аргумент масив с елементи числа със стойности между 0 и 255 и намира броя срещания на всеки от тях.  
Нека тук максималната големина на масива е **512**.
~~~
## Пример:
Вход: 0 2 2 1 3 234
Изход:
0   --> 1
1   --> 1
2   --> 2
3   --> 1
4   --> 0
...
234 --> 1
...
255 --> 0
~~~

## Задача 5
Напишете програма, която получава на входа число n, след което прочита n на брой **цели положителни числа**. Сортирайте тези числа във възходящ ред, като може да опитате да измислите начин как да направите решението си да не обхожда целия масив на всяка итерация.    
  
  
**Всяко от числата, които ще получите за сортиране ще е по-малко или равно на 1024:**
~~~
## Пример:
Вход: 1 9 3 12 112 4 2 2 1
Изход: 1 1 2 2 3 4 9 12 112
~~~

## Задача 6
Напишете следните функции, които реализират:  

А) множествено обединение на два масива;    
Б) множествено сечение на два масива;  
В) множествена разлика на два масива;  

~~~
## Пример (сечение)
Вход: 1 2 6 1 8 | 11 7 9 9 8 2 1 1 2 0
Изход: 1 2 8

## Пример (обединение)
Вход: 1 2 6 1 8 | 11 7 9 9 8 2 1 1 2 0
Изход: 1 2 6 8 11 7 9 0

## Пример (разлика)
Вход: 1 2 6 1 8 | 11 7 9 9 8 2 1 1 2 0
Изход: 6 
~~~


## Задача 7
За масив от цели числа, да се провери дали е битонично подреден. Това означава, дали е съставен от два подмасива, за които след размяна на местата им се получава сортиран масив. Единият може да е празен. Изведете дали масивът е битично подреден.

~~~
## Пример:  
5 8 9 12 3 4  

Разяснение: 5 8 9 12 е единият подмасив, 3 4 другия  
~~~

## Задача 8
Две числови редици си приличат, ако съвпадат множествата от числата, които ги съставят. Да се напише програма, която установява дали числовите редици a0, a1, ..., an-1 и b0, b1, ..., bn-1 си приличат.

## Задача 9
Да се напише програма, която въвежда масив от цели числа и намира броя на различните елементи в него.

## Задача 10
За един масив да се намери дължината на най-дългата подредица от незадължително последователни елементи, която е нарастваща. Да се посочи такава редица. 

~~~
## Пример:
Вход: 1 3 2 4 3 5 6 0 8 3
Изход: 1 3 4 5 6 8 (не е единствена)
~~~

## Задача 11
Задача 1: Приема се масив, в който всяко число се среща два пъти, с изключение на едно число, което се среща точно веднъж. Напишете функция, която връща кое е това число.  
Използвайте побитови операции, за да постигнете решение без вложени цикли (линейно решение)

~~~
## Пример:
Вход: 1 7 1 3 2 7 0 2 3
Изход: 0
~~~












